# -*- mode: mandoku-view; -*-
#+TITLE: 訂譌襍錄
#+DATE: 2015-08-24 23:22:21.921661
#+PROPERTY: ID KR3j0078
#+PROPERTY: BASEEDITION WYG    
#+PROPERTY: JUAN 卷一
<pb:KR3j0078_WYG_001-1a>¶
欽定四庫全書¶
　訂譌雜錄卷一¶
　　　　　　　　　　　　　靑浦胡鳴玉撰¶
　　褎然¶
褎音又漢書董仲舒傳制曰今子大夫褎然為舉首朕¶
甚嘉之注服䖍曰褎然盛服貌劉夢得詩俊骨英才氣¶
褎然策名飛歩冠羣賢俗作裒(蒲侯/切)然非¶
　　策名委質¶
<pb:KR3j0078_WYG_001-1b>¶
左僖二十三年狐突曰策名委質貳乃辟也杜元凱注¶
名書於所臣之策屈膝而君事之則不可以貳辟罪也¶
陸德明釋文云質如字韻府云委質猶委身俗因曲禮¶
有童子委摰(與䞇/同)而退之文又以臣子有出疆載質之¶
説讀作策名委䞇非(附攷曲禮委䞇注童子不敢與成/人為禮或見師友而執贄則奠委)¶
(於地而自/退避之也)¶
　　啇㩁¶
商㩁音覺今作商搉非韓昌黎孟東野納涼聯句儒庠¶
<pb:KR3j0078_WYG_001-2a>¶
恣游息聖籍飽商㩁謂商訂揚㩁也廣韻注云揚㩁大¶
舉莊子徐無鬼篇則可不謂有大揚㩁乎有寫作商𣙜¶
亦非𣙜以木渡水今略彴是也漢𣙜酟唐𣙜茶謂禁民¶
釀(仰去/聲)酒擷茶官獨開置如道路設木為𣙜獨自取利¶
也與揚㩁意無渉(桺河東寄郴筆詩題/内亦有令更商㩁語)¶
　　劻勷¶
勷汝陽切讓平聲音穰與贊襄字音義不同劻勷𢚩遽¶
貌杜牧之詩參軍與尉簿塵土驚劻勷一語不中治鞭¶
<pb:KR3j0078_WYG_001-2b>¶
笞身滿瘡昌黎劉統軍碑銘蔡卒幸喪圍我許郛新師¶
不牢劻勷將逋劻亦作恇楚辭逢此世之恇勷又昌黎¶
詩渾奔肆狂勷注云狂當作&KR0008;亦作劻劻勷急遽也故¶
距躟為行遽&KR0034;鬤為髪亂皆以匡音為正靑浦縣志王¶
洪州圻序云志可一日闕哉而志猶不果葺者百宂劻¶
勷未暇也又云商㩁質訂可見前軰用字不茍¶
　　密勿¶
密勿不作秘密觧漢書劉向傳君子獨處守正不橈(音/閙)¶
<pb:KR3j0078_WYG_001-3a>¶
衆枉勉強以從王事則反見憎毒讒愬故其詩曰密勿¶
從事不敢告勞無罪無辜讒口嗸嗸(詩作/囂囂)顔師古注密¶
勿猶黽勉也又𫝊亮表密勿軍國心力俱盡少陵北征¶
詩君誠中興主經緯固密勿周興嗣千字文亦有俊乂¶
密勿多士實寧語竝觧黽勉惟柳子厚為李京兆祭楊¶
郎中文密勿之謀唯道是履祭姊(音/止)夫崔使君文密勿¶
書奏元侯是俞似亦作秘密觧恐子厚失攷¶
　　蕞爾¶
<pb:KR3j0078_WYG_001-3b>¶
蕞音萃蕞爾小貌左昭七年蕞爾國而三世執其政柄¶
陸徳明曰蕞在最反俗誤讀撮爾以蕞與撮字形相似¶
耳¶
　　奕禩¶
禩同祀商謂年為祀奕禩猶奕世也字从示从異俗从¶
冀因誤讀奕冀周禮小祝(之秀/反)有冦戎之事則保郊祀¶
于社注云祀或作禩此禩與祀通用之一徴也¶
　　泠然¶
<pb:KR3j0078_WYG_001-4a>¶
泠音靈泠然清泠意俗作冷然非莊子逍遙遊夫列子¶
御風而行泠然善也沈佺期詩不能懐魏闕心賞獨泠¶
然又人名唐詩人王泠然有古木卧平沙一律見試帖¶
中¶
　　逕庭¶
逕庭音聽隔逺貌又激過也莊子逍遙遊吾驚怖其言¶
猶河漢而無極也大有逕庭不近人情焉俗誤讀為家¶
庭之庭¶
<pb:KR3j0078_WYG_001-4b>¶
　　數竒¶
數竒音朔基漢李廣傳大將軍隂受上指以為李廣數¶
竒毋令(平/聲)當單于恐不得所欲注如淳曰數為匈奴所¶
敗為竒不耦服䖍曰作事數不耦也師古曰數音所角¶
反竒音居宜反柳子厚碑云不遇興詞鬱駹眉之都尉¶
數竒見惜挫猿臂之將軍楊蟠詩云仲父嘗三逐將軍¶
老數竒洪邁制詞云李廣數竒應恨封侯之相孟明一¶
眚終酬拜賜之師皆遵漢書音義作疏數字用王維詩¶
<pb:KR3j0078_WYG_001-5a>¶
衞青不敗由天幸李廣無功因數竒邵氏聞見錄曰漢¶
書音義數作朔則亦不可以對天矣其説良是又案范¶
筠詩數竒不可偶性直誰能紆杜詩數竒謫關塞道廣¶
存箕潁白詩集序云文士多數竒詩人尤命薄蘇詩數¶
竒逢惡嵗計拙集枯梧竝作命數之數黄山谷謂師古¶
注以數竒為命隻不耦乃命數之數非疏數之數也宋¶
景文公筆錄謂得江南漢書本乃所具反傳寫誤以所¶
具反為所角反耳去入二聲其用不同其説各異如此¶
<pb:KR3j0078_WYG_001-5b>¶
　　雋永¶
雋永蒯通所著書名凡八十一首見漢書師古注雋音¶
字兖反肥肉也永長也言其所論甘羙而義深長也元¶
遺山詩雋永不羡大官羊二字人所習用而不究所出¶
故詳之雋依顔氏音義當讀前上聲廣韻亦音徂兖切¶
注云鳥肥也又姓漢有雋不疑稕韻中止收儁字而不¶
收雋字則雋為前上聲無疑也而方密之通雅云公羊¶
傳得雋曰克(此語在左傳莊公十一/年公羊傳中竝無此語)後漢書朱雋(後漢/書作)¶
<pb:KR3j0078_WYG_001-6a>¶
(儁與俊同/非雋也)字公偉皆讀俊雋之音翦乃俊字之隨讀耳¶
雋有翦音猶平有便音甄有堅音竣有全音也漢人注¶
書(雋翻字兖出自師古/乃唐人非漢人也)偶以方言注之後人别無所考¶
遂據為定案耳案此則俊與翦二音又似不妨通讀然¶
恐通雅之言考訂未精不足為據¶
　　佔畢¶
呫嗶不作唫諷觧亦非口旁禮學記今之教者呻其佔¶
畢注佔視也畢簡也言今之教人者但吟諷其所佔視¶
<pb:KR3j0078_WYG_001-6b>¶
之簡牘不能通其縕奥案此書呫音帖竝無占音嗶聲¶
出貌絶非誦讀意¶
　　滑稽¶
滑稽之滑俗誤讀猾史滑稽傳注崔浩曰滑音骨滑稽¶
流酒器也轉注吐酒終日不已言出口成章詞不窮竭¶
若滑稽之吐酒又漢書陳遵傳揚雄酒箴鴟夷滑稽腹¶
大如壺師古曰滑稽圜轉縱舎無窮之狀二字見處甚¶
多¶
<pb:KR3j0078_WYG_001-7a>¶
　　含毫邈然¶
邈音漠陸士衡文賦或操觚以率爾或含毫而邈然率¶
爾謂文之易成也邈然謂思之杳無所得也一易一難¶
與上文所云或妥帖而易施或岨峿而難安一例不作¶
文思深遠觧亦不音渺(下文函綿邈於尺/素是言文思深逺)¶
　　培塿¶
培音剖塿樓上聲說文培塿小土山也揚雄方言冢(俗/混)¶
(作冡非冡/即䝉字)秦晉間謂之培塿杜詩大守(去/聲)頃者領山南¶
<pb:KR3j0078_WYG_001-7b>¶
邦人思之比父母(音/牡)王生早曾拜顔色高山之外皆培¶
塿白樂天青冡詩上有飢鴈號下有飛蓬走茫茫邊雪¶
裏一掬沙培塿亦作部婁左襄二十四年太叔曰部婁¶
無松栢陸徳明曰部蒲口反婁路口反二字人每誤讀¶
平聲¶
　　傴僂¶
傴僂音禹旅左昭七年正考父佐戴武宣三命兹益共¶
故其鼎銘云一命而僂再命而傴三命而俯韻本相協¶
<pb:KR3j0078_WYG_001-8a>¶
俗誤讀歐樓昌黎元和聖徳詩婉(音/苑)婉弱子赤立傴僂¶
牽頭曵足先斷𦝫膂皮日休詩九十擕鋤傴僂翁小園¶
幽事盡能通¶
　　白頭如新¶
今人以白頭如新作乆而敬之情好不替解非漢鄒陽¶
傳語曰有白頭如新傾蓋如故何則知與不知也謂不¶
相知者雖頭白如新識相知者雖傾蓋間如舊識也故¶
孟康注曰初相識至白頭不相知¶
<pb:KR3j0078_WYG_001-8b>¶
　　口占¶
口占去聲借音戰漢陳遵傳治私書謝京師故人遵馮¶
几(音/紀)口占書吏注謂占隱度也口隱其詞以授吏也又¶
朱博傳口占檄文師古竝音之贍反詩題用此乃不起¶
草之義不作平聲讀唐王劇(音/極)當五王出閤劇召五吏¶
分占其詞粲然東漢虞延占拜可觀分占分其口占而¶
書之也占拜可觀拜起致詞有儀度也陰氏以分占占¶
拜收入平聲誤也¶
<pb:KR3j0078_WYG_001-9a>¶
　　口號¶
詩題用口號字近見注杜詩者於紫宸殿退朝口號等¶
題輒作平聲謂隨口號吟也説似近理然李義山詩柏¶
臺成口號雲閤暫肩隨昌黎詩五言出漢時蘇李首更¶
號東都漸瀰漫派别百川導號乃名稱之義非號吟也¶
又王摩詰凝碧池詩題云私成口號誦示裴迪若作平¶
聲於解不通¶
　　度曲¶
<pb:KR3j0078_WYG_001-9b>¶
度曲之度有去入二聲漢書元帝贊鼔琴瑟吹洞簫自¶
度曲被歌聲如淳曰自隱度作新曲因持新曲以為歌¶
詩聲也師古曰度音大各反案此與古文苑宋玉笛賦¶
度曲羊腸竝音鐸張平子西京賦度曲未終杜去聲乃¶
度次之度謂曲終更授其次也二者音義迥别臣瓚引¶
西京賦以證漢書西京注亦引元帝自度曲為證皆非¶
也今人但知為度次之義而不復(去/聲)知有隱度之説¶
　　兆眹¶
<pb:KR3j0078_WYG_001-10a>¶
眹从目廣韻注云目童子也又吉凶形兆謂之兆眹今¶
作朕且倒拈曰朕兆沿誤已乆無由革也野客叢書論¶
漢再受命之兆云漢再受命已兆眹於景帝生長沙定¶
王發之際矣又云生長沙定王之時已萌芽漢再受命¶
之象又非所以為兆眹也兆眹之時其見於程姬所避¶
之際乎古人用字無或誤者¶
　　蔕芥¶
今謂人之事過不畱胷無凝滯者曰無芥蔕予案出處¶
<pb:KR3j0078_WYG_001-10b>¶
乃是蔕芥非芥蔕蔕釵去聲音蠆與音戴音帝作𤓰底¶
解不同漢賈誼傳細故蔕芥何足以疑師古曰蔕芥小¶
鯁(亦作/梗)也蔕音丑芥反相如子虛賦吞若雲夢者八九¶
其於胷中曾不蔕芥注刺鯁也史記賈誼傳作細故慸¶
葪韋昭曰蔕音士介反索(音/色)隱曰葪音介觀此則蔕之¶
讀蠆昭然也故郭向莊子注直作蠆芥又張衡西京賦¶
睚眦蠆芥東坡詩坐看青丘吞夢芥自慙黃潦薦溪蘋¶
又靑丘已吞雲夢芥藝苑雌黃謂出處是曾不蔕芥非¶
<pb:KR3j0078_WYG_001-11a>¶
草芥之芥譏坡錯拈¶
　　耑¶
耑古端字考工記磬氏已下則摩其耑漢蓺文志感物¶
造耑材知深美俗誤作專字用案子史專字多作顓豈¶
以耑為顓之省文故沿誤不覺耶¶
　　圖¶
今之某啚即古之某里啚本作圖日知錄云宋時登科¶
錄必書某縣某鄉某里人蕭山縣志曰改鄉為都改里¶
<pb:KR3j0078_WYG_001-11b>¶
為圖自元始嘉定縣志曰圖即里也不曰里而曰圖者¶
以每里册籍首列一圖故名曰圖是矣今俗省作啚(玉/案)¶
(廣韻啚嗇/也與鄙同)¶
　　匪頒¶
匪頒之匪音分如字讀者非周禮廩人掌九穀之數以¶
待國之匪頒注匪讀為分分匪謂委人之職諸委(去/聲)積¶
也又太宰八曰匪頒之式九曰好用之式注匪分也頒¶
謂班賜也王所分賜群臣也好用燕好所賜予¶
<pb:KR3j0078_WYG_001-12a>¶
　　一倡三歎¶
樂記清廟之瑟朱絃而疏越一倡而三歎有遺音者矣¶
注練朱絲以為絃絲不練則聲清練之則聲濁疏通也¶
越瑟㡳孔也疏而通之使其聲遲緩瑟聲濁而遲是質¶
素之聲非要妙之音也此聲初發一倡之時僅有三人¶
從而和之言和者少也以其非極聲音之美故好者少¶
然其中有不盡之餘音存焉故曰有遺音者矣朱子曰¶
一倡而三歎謂一人倡而三人和今解者以為三歎息¶
<pb:KR3j0078_WYG_001-12b>¶
非也(經子倡歎倡和之/倡多从人不从口)¶
　　邁種¶
書臯陶邁種德德乃降邁勇往力行之意種布也言臯¶
陶勇往力行以布其德也張衡賦咎繇邁而種德兮今¶
人稱跨竈之子輒曰邁種呼種為上聲作超越種類解¶
别無證據豈非誤歟近時名流四六亦踵此弊憺園賦¶
云傳家而望本駒王邁種而人呼麟子注家引邁種德¶
釋之非也跨竈意應曰邁迹字見周書蔡仲之命傳云¶
<pb:KR3j0078_WYG_001-13a>¶
叔違王命仲無所因故曰邁迹自身¶
　　芒種¶
芒種知隴反音腫今人呼去聲宜誤解其義而不覺耳¶
周禮稻人澤草所生種(去/聲)之芒種注云芒種稻麥也郭¶
璞江賦播匪藝之芒種挺自然之嘉蔬注云藝樹也芒¶
種稻麥也觀此二則其義了然又嬾眞子錄云襄鄧之¶
間多隱君子嘗記陜州夏縣士人樂舉明遠嘗云二十¶
四氣其名皆可解獨小滿芒種説者不一僕因問之明¶
<pb:KR3j0078_WYG_001-13b>¶
遠曰皆為麥也小滿四月中謂麥之氣至此方小滿而¶
未熟也芒種五月節種該數類之種謂種之有芒者麥¶
也至是當熟矣玉按此解芒種義甚明但專指麥言非¶
也予謂芒種為五月節麥至是而熟可収稻過是而不¶
可藝古人以此二字名節所以告農候之早晚也(邁種/音衆)¶
(俗誤呼上聲芒種音腫俗誤呼/去聲二弊正相反故連類錄之)¶
　　謏聞¶
學記發慮憲求善良足以謏聞不足以動衆謏聞音小¶
<pb:KR3j0078_WYG_001-14a>¶
問謏小也發慮憲謂致其思慮以求合乎法則求善良¶
親賢也言此二者可以小致聲譽不能感動衆人俗多¶
誤讀甚有誤用作諛聞者¶
　　弋人何篡¶
篡弋取也弋人何篡語出揚子法言今本譌作何慕人¶
襲用之非也後漢逸民傳序云揚雄曰鴻飛冥(音/明)冥弋¶
人何篡焉注宋&KR0454;曰篡取也鴻高飛冥冥薄(音/博)天雖有¶
弋人何施巧而取也又陳子昻碑曰弋人何篡鴻飛高¶
<pb:KR3j0078_WYG_001-14b>¶
雲韓昌黎酬崔十六少府詩云肯效屠門嚼久嫌弋者¶
篡謀拙日焦拳活訃似鋤剗古無誤作慕者梅邨吳祭¶
酒白燕吟序云吾友單狷菴隱居其旁鴻飛冥冥為弋¶
者所篡乃知博雅君子必不肯茍同於俗也又案三山¶
老人云法言弋人何慕焉一本作纂故退之詩云肯效¶
屠門嚼久嫌弋者纂玉謂此説大非纂上聲字與此詩¶
去聲韻不協韓集可攷也¶
　　落魄¶
<pb:KR3j0078_WYG_001-15a>¶
落魄音託又音薄史漢酈食其(音歴/異基)傳好讀書家貧落¶
魄應劭曰志行衰惡之貌師古曰失業無次也晉灼曰¶
落魄落託義同唐高駢詩未出塵埃眞落魄不趨權勢¶
正因循此以落魄對因循元遺山詩落魄宜多病艱危¶
更百憂此以落魄對艱危宋處士楊朴被召其妻送詩¶
曰更休落魄貪杯酒亦莫猖狂愛詠詩今日捉將官裏¶
去這回斷送老頭皮此以落魄對猖狂歴觀數則其義¶
自明若杜牧之落魄江湖載酒行一絶尤為豪放乃知¶
<pb:KR3j0078_WYG_001-15b>¶
落魄為放蕩失檢之意非淪落不堪也又陳書杜稜少¶
落泊不為當世所知晉佛圖澄傳鈴聲曰胡子洛度又¶
大安童謠元超兄弟大落度世説王耆之樂託出自門¶
風其義相同(詩中落魄二字見處/甚多竝作雙疉字用)¶
　　拓落¶
漢揚雄傳位不過侍郎擢纔給事黃門意者𤣥得毋尚¶
白乎何為官之拓落也注云拓落不耦也俗倒拈曰落¶
拓用為放蕩失檢意非放蕩失檢應作落魄如今人云¶
<pb:KR3j0078_WYG_001-16a>¶
落魄不羈是也説詳前條或作樂託亦可世説謝中郎¶
云王修載樂託之性出自門風¶
　　大較較然¶
大較大畧也較音角史貨殖傳此其大較也又著明貌¶
史伯夷傳此其尤大彰明較著者也漢霍光傳較然甚¶
明後漢張衡傳情僞較然與獵較音同與計較音異又¶
案史記律書豈與世儒闇於大較注索隱曰較音角左¶
襄二十一年杜注較然正直陸氏曰較音角載籍音義¶
<pb:KR3j0078_WYG_001-16b>¶
甚明俗不契勘混讀教音¶
　　搶攘¶
搶攘音撐能漢賈誼傳國制搶攘晉灼曰搶攘亂貌搶¶
音傖攘音女庚反韻府以此二字入庚韻不入養韻有¶
以也俗如字讀非近時名流四六云笳吹郭外驚蟻陣¶
之縱橫燧暗山中駭狐鳴之搶攘亦誤從俗音¶
　　索解人不得¶
世説阮裕作白馬論以示謝安於時謝不即解阮語重¶
<pb:KR3j0078_WYG_001-17a>¶
相咨盡阮乃歎曰非但能言人不可得正索(音/色)解人亦¶
不可得索解人三字本連與能言人一例謂求解其義¶
也今用作求一能解之人不可得意非¶
　¶
　¶
　¶
　¶
　¶
<pb:KR3j0078_WYG_001-17b>¶
　¶
　¶
　¶
　¶
　¶
　¶
　¶
　訂譌雜錄卷一¶
