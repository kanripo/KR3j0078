# -*- mode: mandoku-view; -*-
#+TITLE: 訂譌襍錄
#+DATE: 2015-08-24 23:22:21.906354
#+PROPERTY: ID KR3j0078
#+PROPERTY: BASEEDITION WYG    
#+PROPERTY: JUAN 提要
<pb:KR3j0078_WYG_000-1a>¶
欽定四庫全書　　　　　子部十¶
　訂譌襍録　　　　　　　雜家類二(雜考之屬/)¶
　　提要¶
　　　　(臣/)等謹案訂譌襍録十卷¶
　　　國朝胡鳴玉撰鳴玉字廷佩號吟鷗青浦人嵗¶
　　　　貢生乾隆丙辰薦舉博學鴻詞是編皆考訂¶
　　　　聲音文字之訛大抵採集諸家説部而㕘以¶
　　　　已説其中有闇合前人如文選神女賦一條¶
<pb:KR3j0078_WYG_000-1b>¶
　　　　謂玉字王字顛倒互寫是矣然始辨其悞者¶
　　　　為姚寛西溪叢語申明其義者為張鳯翼文¶
　　　　選纂注而鳴玉仍反覆力辨之是未見二説¶
　　　　也揚子法言鴻飛冥冥弋人何簒一條鳴玉¶
　　　　厯引後漢書逸民傳注陳子昻碑韓愈詩證¶
　　　　今本誤簒為慕是矣然今本實作簒不作慕¶
　　　　其誤為慕則自張九齡感遇詩孤鴻海上來¶
　　　　一首押入遇韻始以為近人所誤則非也龍¶
<pb:KR3j0078_WYG_000-2a>¶
　　　　鍾一條不取竹名石名之説是矣然誤以岑¶
　　　　參雙袖龍鍾淚不乾句為常建詩又李匡乂¶
　　　　資暇集所解龍鍾之義乃誤指為龍爪泥痕¶
　　　　鳴玉未及引駁亦疎漏也雙鯉魚一條駁漢¶
　　　　書陳勝𫝊宋書符瑞志魚腹藏書之説是矣¶
　　　　然此語始見蔡邕飲馬長城窟行而但引古¶
　　　　詩尺素如霜雪叠成雙鯉魚是邕後語非其¶
　　　　本也又引蘇武雁足帛書出于詭託為證然¶
<pb:KR3j0078_WYG_000-2b>¶
　　　　烹魚得書雖屬寓言而射雁得書則有郝經¶
　　　　之實事陵川集具載始末未可謂之虛詞也¶
　　　　凡此偶然失檢時亦有之要其但引古書互¶
　　　　相參證不欲多生新意自見所長所以言皆¶
　　　　有據所得反較諸家為多狐白之裘固非一¶
　　　　腋其&KR0224;羅薈稡之勤亦未可遽没也乾隆四¶
　　　　十六年正月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR3j0078_WYG_000-3a>¶
　　　　　　　總　校　官　　(臣/)　陸　費　墀¶
